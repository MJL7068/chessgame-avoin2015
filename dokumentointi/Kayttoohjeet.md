##Käyttöohjeet

Shakki on yksi tunnetuimmista lautapeleistä. Jos et tunne sen sääntöjä, suosittelen että tutustut niihin ennen pelin aloittamista. 

Käynnistämällä ohjelman, se pyytää ensin syöttämään nimen kummallekin pelaajalle. Ilman nimien syöttämistä peli ei suostu käynnistymään. Voit myös ladata pelin, joka on aiemmin jätetty kesken.

Kun olet syöttänyt nimet, peli käynnistyy. Ruudulle piirtyy shakkilauta, jonka ylä- ja alapuolella on tekstikenttä ja sivulla painettavia nappuloita.

Nappuloita liikutellaan painamalla ensin haluttua nappulaa. Tällöin nappulan tausta ja mahdolliset siirtopaikat muuttuvat vaaleammaksi. Klikkaamalla haluttua ruutua nappula siirretään ja vuoro siirtyy toiselle pelaajalle. Jos haluttu siirto on pelin sääntöjen vastainen tai yritetään siirtää vastustajan nappulaa, siirtoa ei tapahdu, vaan peliruudun alapuolella olevaan tekstikenttään tulee virheestä kertova teksti. Tämän jälkeen pelaaja voi yrittää uutta siirtoa.

Kun siirron seurauksena syntyy shakkitilanne, ilmestyy ruudulle siitä kertova huomio. Shakkitilanteessa oleva pelaaja pystyy tekemään vain sellaisia siirtoja, jotka purkavat tilanteen, esimerkiksi syömällä kuningasta uhkaavan nappulan tai siirtämällä toisen nappulan kuninkaan suojaksi. Peli ei pysty kertomaan milloin kyseessä on shakkimatti, vaan pelaaja joutuu huomaamaan sen itse. Tällöin kaikki pelaajan tekemät siirrot ovat laittomia, koska ne eivät pysty purkamaan shakkitilannetta ja pelaajan ainoaksi vaihtoehdoksi jää pelin päättäminen painamalla give up-painiketta. Pelin voi luovuttaa missä vaiheessa tahansa, jolloin ruudulle ilmestyy ilmoitus pelin päättymisestä ja siitä kumpi voitti pelin. Päättyneen pelin jälkeen nappuloita ei pysty enää liikuttumaan. Painamalla reset-painiketta peli alkaa taas alusta. Pelin voi resetoida myös missä vaiheessa peliä tahansa.

Pelin voi myös tallentaa kesken kaiken ja jatkaa myöhemmin. Painamalla save-painiketta peli tallennetaan ohjelman muistiin. Painamalla load-painiketta ohjelma lataa viimeksi tallennetun pelin. Tallennettaessa ohjelma luo tekstitiedoston, joka sisältää pelin tiedot. Varmista että tekstitiedosto on samassa kansiossa kuin shakkiohjelma, jotta ohjelma kykenee löytämään sen.

Ohjelma ei tunne harvinaisempia ja kehittyneempiä shakkitekniikoita, kuten ohestalyöntiä, linnoittautumista tai sotilaan ylentämistä.
